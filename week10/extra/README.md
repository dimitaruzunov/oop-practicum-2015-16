# Бонус задачи

## Задача 1. Опашка

В началото на всеки месец много хора получават заплати и пенсии. 
В голям офис на известна българска банка се редят хора на опашка, за да теглят пари.
Всеки от чакащите си е взел билетче като е дошъл в банката.
На билетът пише пореден номер в опашката, както и колко пари смята да тегли клиентът.

Ако клиентът ще тегли повече от 1000 лева, то той се нарежда на специална опашка с предимство.
В нея той е само след хората с по-малък номер, които също ще теглят повече от 1000 лева.

Да се напише клас `Ticket`, който представя билетче, което клиентите взимат при пристигане в банката.
Билетчето трябва да има две член-данни - място в опашката и приблизителна сума пари, които клиентът 
смята да изтегли.
Напишете "гетъри" за мястото и сумата, записани на билета. Напишете метод, който извежда на 
стандартния изход информация за мястото и сумата от билета.

Да се напише клас `Client`, който да представя клиент на банката, взел своя билет за опашката.
Клиентът трябва да има две член-данни - име (масив от символи) и билет.
Да се напише конструктор на `Client` по име и билет.
Напишете метод, който проверява дали гостът е в специалната опашка или не.
Напишете метод, който извежда на стандартния изход информация за клиента - името и неговия билет.

Да се напише демонстрационна програма, която създава масив от петима клиенти на банката
и извежда тези от тях, които са в специалната опашка. 
Извеждането да става чрез обхождане на създадения масив от клиенти.


## Задача 2. Склад

В склад за алкохол клиентите могат да правят поръчки на алкохолни и безалкохолни напитки.
Да се проектира съвкупност от класове с връзки между тях, които моделират
склада. За целта да се създадат следните класове:

- `Beverage` - напитка с име и цена
- `Order` - поръчка, съдържаща списък от напитки (списъкът да бъде представен
чрез масив)
- `Client` - клиент с име и поръчки (поръчките да бъдат представени чрез
масив)

Всеки клас трябва да има подходящ конструктор.

Да се реализират следните функционалности за класовете:

- добавяне на напитка в поръчка
- извеждане на стандартния изход на данните за напитките в дадена поръчка заедно с общата сума за поръчката
- добавяне на поръчка за клиент
- извеждане на стандартния изход на данните за всички поръчки на даден клиент заедно с цялата сума, която
клиентът трябва да плати
