# Домашна работа 4

## Задача 1. Опашка

Опашката е структура от данни, която представлява колекция от елементи с две основни операции:
`enqueue`, която добавя елемент в края на колекцията, и `dequeue`, която премахва първия
добавен елемент.

Да се реализира структурата от данни `опашка`.

Да се използва свързано представяне на данните.

Може да видите [тази визуализация на работата на опашката](https://www.cs.usfca.edu/~galles/visualization/QueueLL.html),
която ще ви помогне при реализацията на структурата.

Да се реализират методи за:

- добавяне на елемент в края на опашката

- връщане на елемента в началото на опашката

- премахване на елемента в началото на опашката

- проверка дали опашката е празна

Да се реализира метод, който в края на една опашка "долепя" друга опашка, като
не променя втората опашка.

Да се реализира "голяма четворка" за класа.

Опашката трябва да може да съдържа елементи от произволен тип.

*Упътване*: Може да се пази указател към първата и последната "кутия" в свързания
списък, както е показано на визуализацията от [горния линк](https://www.cs.usfca.edu/~galles/visualization/QueueLL.html).
По този начин не е необходимо при добавяне в края да се обхожда целия списък.
