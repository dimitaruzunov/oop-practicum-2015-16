# Упражнение 11

## Задача 1. Форми

Да се напише клас `Rectangle`, представящ правоъгълник по дължините
на двете му страни.
Да се напишат методи за изчисляване на периметъра и лицето на правоъгълника,
както и метод за извеждане на данните на правоъгълника.

Да се напише клас `Square`, наследяващ `Rectangle`, който представя
квадрат по дължината на страната му.
Да се напишат методи за изчисляване на периметъра и лицето на квадрата, както и
метод за извеждане на данните на квадрата.

Да се напише интерфейс<sup>1</sup> `Shape`, представящ фигура в равнината,
който поддържа следните методи:
- `double perimeter() const;` - изчислява периметъра на фигурата
- `double area() const;` - изчислява лицето на фигурата
- `void print() const;` - извежда данните на фигурата

Да се модифицира класът `Rectangle` така, че да
имплементира<sup>2</sup> интерфейса `Shape`.

Да се напише клас `Circle`, представящ кръг по дължината
на радиуса му, който имплементира интерфейса `Shape`.

<sup>1</sup>*Интерфейс е абстрактен клас, който няма
член-данни и всичките му методи са чисти виртуални.*  
<sup>2</sup>*Казваме, че един клас имплементира даден интерфейс,
ако наследява интефейса и дефинира всичките му методи.*
