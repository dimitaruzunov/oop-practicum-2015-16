# Задачи

## Задача 1. Училище

В едно училище учат ученици, които са разделени в учебни групи.
На всяка група преподава един учител.

За учениците се пази следната информация:
- име
- фамилия

За всяка група се пази следната информация:
- наименование
- списък на учениците

За всеки учител се пази следната информация:
- име
- фамилия
- списък от групите, на които преподава
(един учител може да преподава на повече от една група)

За училището се пази следната информация:
- наименование
- списък на учителите

Да се проектира съвкупност от класове с връзки между тях,
които моделират училището.

Да се реализират методи за добавяне на учител в училището, за добавяне на група към даден учител и за
добавяне на ученик в дадена група.

Да може да се добавя група в училището, като учителят, на който се добавя, 
се идентифицира по пълното му име, с което е добавен в училището.

Да може да се добавя ученик в училището в дадена група, като групата се идентифицира с пълното си име, 
с което е добавена на съответния учител.

Приема се, че няма учители, групи или ученици с еднакви имена.

Всеки ученик участва точно в една група и на всяка група преподава точно един учител.

Не се разглеждат прехвърляния на ученици от група в група и на групи от учител на учител, както и 
премахвания на ученици, групи или учители.

Да се реализира метод за отпечатване на информация за даден учител:
- име
- фамилия
- списък на групите, на които преподава
- списък на учениците от всяка от тези групи

Да се реализира метод за отпечатване на информацията за всички учители в дадено чилище.

Да се напише примерна тестова програма, която демонстрира работата на
реализираните класове и методи.

Пример:

```
Училище "Свобода". Учители: Димитър Георгиев, Христина Николова.

Група "английски език": Иван Петров, Васил Тодоров, Елена Михайлова,
Радослав Георгиев, Милена Стефанова, учител Христина Николова.

Група "френски език": Петър Петров, Васил Василев, учител Христина Николова.

Група "информатика": Милка Колева, Пенчо Тошев, Ива Борисова,
Милена Иванова, Христо Тодоров, учител Димитър Георгиев.
```
