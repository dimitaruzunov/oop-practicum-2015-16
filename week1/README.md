# Задачи

## Задача 1. Работа с матрици

- Да се напише функция `void readMatrix(int matrix[][100], int m, int n);`, която въвежда матрица от цели числа с размерност `m` x `n` от стандартния вход.

- Да се напише функция `void printMatrix(int matrix[][100], int m, int n);`, която извежда матрица от цели числа с размерност `m` x `n` на стандартния изход.

- Да се напише функция `void sumMatrices(int a[][100], int b[][100], int c[][100], int m, int n);`, която събира матриците `a` и `b` с размерност `m` x `n`, като `c` (`m` x `n`) е матрицата, получена в резултат от събирането. Да се напише функция `void testSum();`, която тества функцията.

- Да се напише функция `void multiplyMatrices(int a[][100], int b[][100], int c[][100], int m, int n, int k);`, която умножава матриците `a` и `b` с размерности съответно `m` x `n` и `n` x `k`, като `c` (`m` x `k`) е матрицата, получена в резултат от умножението. Да се напише функция `void testMultiplication();`, която тества функцията.

Да бъде реализирано меню за извикване на функциите (включително и тестовите).


## Задача 2. Лабиринт

Даден е лабиринт като матрица от символи:

	.#.##
	o#.#.
	.#...
	.#$#.
	.###.
	.....
	.####

Стените са отбелязани с '#', началната позиция е 'о', а позициите, по които може да се минава са отбелязани с '.'. 
В лабиринта има съкровище, отбелязано с '$'. 

- Да се напише функция, която въвежда лабиринта.

- Да се напише функция, която извежда лабиринта.

- Да се напише функция, която проверява дали може да се достигне до съкровището от дадената позиция 
и извежда позицията на съкровището, ако то бъде намерено.

- Бонус: Да се извеждат и броя на стъпките за достигане на съкровището.

- Да се напише функция, тестваща намирането на съкровището - ако може да се достигне до него и ако не може.

- Да се реализира меню за извикване на всички функции.