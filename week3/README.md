# Задачи

## Задача 1. Човек с куче
Да се реализира клас `Dog`, представящ куче.
Кучето трябва да има:

- `name` - име

Кучето трябва да може да се инициализира по своето име. Също така то трябва да може да се представя.
(Да изведе на стандартния изход текста с представянето си.)

Да се реализира клас `Person`, представящ човек.
Човекът трябва да има:

- `name` - име
- `age` - възраст
- `dog` - куче

Човекът трябва да може да се инициализира по име, възраст и своето куче.
Също така трябва да може да се представи със своето име и възраст, както и да позволи на кучето си да се представи. 
(Да изведе на стандартния изход текста с представянето си.)

## Задача 2. Книги
Да се реализира клас `Book`, представящ книга.
Всяка книга има следните характеристики:

- `title` - заглавие
- `author` - автор
- `year` - година на издаване
- `available` - наличност

Да се реализира клас `BooksList`, представящ списък от книги в малка библиотека.
Книгите от списъка трябва да се съхраняват в масив.
Списъкът трябва да поддържа следните функционалности:

- `getAllBooksByAuthor` - връща масив от всички книги на даден автор
- `getAllBooksByYear` - връща масив от всички книги, издадени през дадена година
- `getAllAvailableBooks` - връща масив от всички налични книги в библиотеката
- `getAllUnavailableBooks` - връща масив от всички книги, които не са налични
в библиотеката
